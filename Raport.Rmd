---
title: "Komputerowa analiza szeregów czasowych - raport 2"
author: "Szymon Malec 262276 , Tomasz Hałas 254637"
output:
  pdf_document: 
    number_sections: true
    extra_dependencies: ["polski", "mathtools", "amsthm", "amssymb", "icomma", "upgreek", "xfrac", "scrextend", "float", "tabularx", "hyperref", "caption", "enumitem", "titlesec"]
fontsize: 12pt
---

\renewcommand{\figurename}{Wykres}
\renewcommand{\tablename}{Tablica}
\raggedbottom
\titlelabel{ \thetitle.\quad}







\section{Wstęp i opis danych}

|       Celem niniejszej pracy jest wykorzystanie modelu ARMA do zbadania danych opisujących średnią dobową temperaturę w Warszawie. Skorzystaliśmy z danych\footnote{https://academic.udayton.edu/kissock/http/Weather/default.htm} pochodzących z amerykańskiego National Climatic Data Center. Strona zawiera średnie dobowe temperatury dla 324 miast na świecie. Dane są aktualizowane na bieżąco od 1 stycznia 1995 r. do chwili obecnej. Temperatura jest mierzona w stopniach Fahrenheita. Dane pogodowe dla miasta Warszawa znadują się na wykresie \ref{fig:danePogodowe}.

\begin{figure}[H]
  \includegraphics{images/raw_data.png}
    \caption{Średnia dobowa temperatura w latch 1995-2020 w mieście Warszawa.}
  \centering
  \label{fig:danePogodowe}
\end{figure}

|       Autorzy danych ustanowili konwencję, aby dla brakująych danych przypisać wartość -99 stopni Fahrenheita. Ze względu na duży rozmiar danych oraz występowanie brakujących wartości, do analizy postanowiliśmy wybrać przedział czasowy \mbox{22.06.2002 -- 27.08.2007}, w którym nie występują żadne braki.  Wykres temperatur dla miasta Warszawa w tym okresie widoczny jest poniżej.

\begin{figure}[H]
  \includegraphics{images/range_data.png}
  \caption{Średnia dobowa temperatura w latch 2002-2007 w mieście Warszawa.}
  \centering
  \label{fig:daneZakres}
\end{figure}


\section{Przygotowanie danych}

|       Na wykresie \ref{fig:daneZakres} zauważyć można, że w danych występuje wyraźna okresowość. Nie jest to oczywiście zaskoczeniem, ponieważ dane opisują temperaturę, która w zimie przyjmuje mniejsze wartości niż w lecie. Z powodu występującej okresowości, stwierdzamy, że szereg z pewnością nie jest stacjonarny, co potwierdzają także wykresy ACF i PACF (wykres \ref{raw_acf}). W szczególności wykres funkcji autokorelacji, która bardzo powoli zbiega do zera, wskazuje na brak stacjonarności.

\begin{figure}[H]
		\centering
		\includegraphics[width=\columnwidth]{images/raw_acf.png}
		\caption{Wykresy funkcji autokorelacji (ACF) i autokorelacji cząstkowej (PACF) dla surowych danych w zależności od przesunięcia $h$.}
    \label{raw_acf}
\end{figure}

|       Oznaczmy badany szereg jako $\{X_t\}, \ t \in \{1, 2, \dots, 1893\}$. Aby uzyskać stacjonarność, skorzystamy z metody różnicowania. Definiujemy nowy szereg
$$
  \tilde{X}_t = X_{t+1} - X_t, \ \ \ t \in \{1, 2, \dots, 1892\}.
$$
Na wykresie \ref{diff_temp} zobaczyć można, że szereg $\{\tilde{X}_t\}$ oscyluje wokół zera, a jego wariancja wydaje się być stabilna.

\begin{figure}[H]
		\centering
		\includegraphics[width=\columnwidth]{images/diff_temp.png}
		\caption{Dane po zastosowaniu metody różnicowania.}
    \label{diff_temp}
\end{figure}

Dodatkowo wykresy ACF i PACF (wykres \ref{diff_acf}) nie dają podstaw, by przypuszczać że, szereg nie jest stacjonarny. Sugerują one jednak, że dane są między sobą zależne (całkiem wysokie wartości korelacji dla małych $h$). Do zbadania tych zależności wykorzystamy model ARMA.

\begin{figure}[H]
		\centering
		\includegraphics[width=\columnwidth]{images/diff_acf.png}
		\caption{Wykresy funkcji autokorelacji (ACF) i autokorelacji cząstkowej (PACF) dla danych po zastosowaniu metody różnicowania, w zależności od przesunięcia $h$.}
    \label{diff_acf}
\end{figure}






\section{Dopasowanie modelu ARMA}

|       Rozważmy ogólny model ARMA($p$, $q$):
$$
  \tilde{X}_t - \varphi_1 \tilde{X}_{t-1} - ... - \varphi_p \tilde{X}_{t-p} = Z_t + \theta_1 Z_{t-1} + ... + \theta_q Z_{t-q},
$$
gdzie $\{Z_t\} \sim WN(0, \sigma^2)$ jest białym szumem. W pierwszej kolejności musimy dobrać odpowiedni rząd modelu tzn. takie $p$ i $q$, dla których model będzie najlepiej dopasowany do danych. W tym celu skorzystamy z kryterium informacyjnego AIC (Akaike information criterion), które wskazuje jak dobrze model jest dopasowany. Im mniejsza wartość statystyki AIC, tym lepiej jest on dopasowany. Aby wyłonić najbardziej optymalne $p$ i $q$, obliczamy statystykę AIC dla wszystkich kombinacji $p \in \{1, 2, ..., 8\}$ oraz $q \in \{1, 2, ..., 8\}$. Dla naszych danych, najmniejszą wartość statystyka przyjęła dla $p = 3$ i $q = 4$. Możemy zatem uprościć model do postaci ARMA(3, 4), tj.
$$
  \tilde{X}_t - \varphi_1 \tilde{X}_{t-1} - \varphi_2 \tilde{X}_{t-2} - \varphi_3 \tilde{X}_{t-3} = Z_t + \theta_1 Z_{t-1} + \theta_2 Z_{t-2} + \theta_3 Z_{t-3} + \theta_4 Z_{t-4}.
$$
Aby wyestymować współczynniki $\varphi_{1, 2, 3}$ i $\theta_{1, 2, 3, 4}$ oraz $\sigma^2$, wykorzystamy pakiet Stats dostępny w języku R. Obliczone wartości parametrów widoczne są w tabeli \ref{tab:coefs}. Do ich obliczenia wykorzystane zostały estymatory wyznaczone metodą największej wiarygodności.

\begin{table}[H]
		\centering
		\begin{tabular}{ |c|c| } 
			\hline
			Współczynnik & Wartość \\\hline
			$\hat{\varphi}_1$ & 0.1037 \\\hline
			$\hat{\varphi}_2$ & 0.0498 \\\hline
			$\hat{\varphi}_3$ & 0.1979 \\\hline
			$\hat{\theta}_1$ \vphantom{$1^{1^{1^1}}$} & -0.0583 \\\hline
			$\hat{\theta}_2$ \vphantom{$1^{1^{1^1}}$} & -0.2693 \\\hline
			$\hat{\theta}_3$ \vphantom{$1^{1^{1^1}}$} & -0.3274 \\\hline
			$\hat{\theta}_4$ \vphantom{$1^{1^{1^1}}$} & -0.0691 \\\hline
			$\hat{\sigma}^2$ \vphantom{$1^{1^{1^1}}$} & 16.5 \\\hline
		\end{tabular}
		\caption{Wartości współczynników badanego modelu ARMA(3, 4) wyznaczone za pomocą estymatorów największej wiarygodności.}
    \label{tab:coefs}
\end{table}

|       Aby sprawdzić, czy model został dobrze dopasowany, przeprowadzimy symulację Monte Carlo w celu wyznaczenia przedziałów ufności dla funkcji ACF i PACF naszego modelu. Generujemy 10 000 trajektorii procesu ARMA(3, 4) z wyznaczonymi współczynnikami i dla każdej trajektorii obliczamy ACF i PACF. Natępnie, dla każdego przesunięcia $h$, wyznaczamy kwantyle próbkowe (rzędu $\frac{\alpha}{2}$ i $1 - \frac{\alpha}{2}$). W ten sposób dla każdego $h$ otrzymujemy przedział ufności na poziomie ufności $1 - \alpha$.

\begin{figure}[H]
		\centering
		\includegraphics[width=\columnwidth]{images/conf_intervals.png}
		\caption{Wykresy ACF i PACF dla szeregu $\tilde{X}_t$ wraz z przedziałami ufności na poziomie ufności $1 - \alpha = 0.95$.}
    \label{fig:conf_intervals}
\end{figure}

Jak możemy zauważyć na wykresie \ref{fig:conf_intervals}, wartości ACF i PACF dla naszych danych mieszczą się w wyznaczonych przedziałach. Zatem możemy stwierdzić, że model został dobrany prawidłowo.






\section{Analiza szumu}

|       Aby zweryfikować, czy dobrany model ARMA jest w pełni poprawny, musimy jeszcze sprawdzić, czy dane spełniają wszystkie założenia modelu. Mianowicie sprawdzimy, czy residua (realizacje zmiennych losowych $\{Z_t\}$) spełniają założenia dotyczące białego szumu:

\begin{itemize}
  \item stała średnia równa 0,
  \item stała i ograniczona wariancja,
  \item niezależność.
\end{itemize}

\begin{figure}[H]
		\centering
		\includegraphics[width=\columnwidth]{images/res_data.png}
		\caption{Wykres wartości resztowych (residuów).}
    \label{rest_data}
\end{figure}

Widzimy, że na wykresie \ref{rest_data} nasze wartości oscylują wokół 0, z czego wnioskujemy, że średnia utrzymuje się na poziomie 0. Wśród residuów nie widać znaczących wartości odstających, więc wariancja jest raczej ograniczona. Aby odpowiedzieć na pytanie, czy wariancja jest stała, skorzystamy z wariancji cząstkowej
$$
  S_t^2 = \frac{1}{h-1} \sum\limits_{i=t}^{t+h-1} (z_i - \bar{z})^2,
$$
gdzie $\{z_i\}$ oznaczają residua, a $h$ jest długością przedziału, z jakiego wyliczana jest wariancja.

\begin{figure}[H]
		\centering
		\includegraphics[width=\columnwidth]{images/var_res_data.png}
		\caption{Wykres wariancji cząstkowej dla $h=200$.}
    \label{var_rest_data}
\end{figure}

Na wykresie \ref{var_rest_data} wyraźnie dostrzegalne jest okresowe zachowanie wariancji. Co więcej, zachowanie to przypomina okresowość pierwotnych danych. Porównując wykresy \ref{fig:daneZakres} i \ref{var_rest_data} dostrzegamy, że w zimie wariancja residuów jest większa niż w lecie. Zatem założenie o stałej wariancji nie można uznać za spełnione. W takiej sytuacji należałoby się zastanowić nad użyciem transformacji Boxa-Coxa w celu stabilizacji wariancji.

\begin{figure}[H]
		\centering
		\includegraphics[width=\columnwidth]{images/acf_res.png}
		\caption{Wykresy ACF i PACF dla wartości resztowych.}
    \label{acf_rest_data}
\end{figure}

Następnie analizie poddaliśmy niezależność. Na podstawie wykresów autokorelacji oraz autokorelacji cząstkowej (wykres \ref{acf_rest_data}) możemy wnioskować, że są one niezależne od siebie, ponieważ residua oscylują blisko wokół 0 dla każdego $h \neq 0$.

|       Dodatkowo możemy sprawdzić, czy wartości resztowe mają rozkłąd normalny. W tym celu porównujemy histogram z residuów z gęstością teoretyczną rozkładu $\mathcal{N}(0, 16.5)$ oraz dystrybuantę empiryczną z dystrybuantą teoretyczną wspomnianego rozkładu.

\begin{figure}[H]
		\centering
		\includegraphics[width=\columnwidth]{images/des_res.png}
		\caption{Porównanie histogramu z wartości resztowych z gęstością teoretyczną rozkładu $\mathcal{N}(0, 16.5)$.}
    \label{den_data}
\end{figure}

\begin{figure}[H]
		\centering
		\includegraphics[width=\columnwidth]{images/dys_res.png}
		\caption{Porównanie dystybuanty empirycznej z wartości resztowych i dystrybuanty teoretycznej rozkładu $\mathcal{N}(0, 16.5)$.}
    \label{dys_data}
\end{figure}

Na podstawie wykresów \ref{den_data} i \ref{dys_data} wnioskujemy, że residua najprawdopodobniej mają rozkład normalny, ponieważ dystrybuanty wyraźnie się pokrywają, z kolei kształt histogramu przypomina gęstość teoretyczną. W celu weryfikacji hipotezy dotyczącej rozkładu, wykonaliśmy test Kołmogorowa-Smirnowa. Otrzymana $p$-wartość wynosi 0.2905, co nie daje nam powodów do odrzucenia hipotezy.

\section{Podsumowanie}
  
|       Na podstawie wykresu \ref{fig:conf_intervals} widzimy, że nasz model został poprawnie dopasowany do danych. Dodatkowo potwierdza to przeprowadzona analiza szumu. Udało nam się pokazać, że jest on z rozkładu normalnego, co pozwola na symulację badanego procesu ARMA, związku z czym także na przeprowadzenie predykcji. Jednak należy mieć na uwadze, że w naszych danych pojawia się zmienna wariancja, co może mieć negatywny wpływ na wyniki predykcji, dlatego należałoby rozważyć wykorzystanie metody Boxa-Coxa w celu stabilizacji wariancji.  Poza tym cały model jest poprawnie skonstruowany. 
